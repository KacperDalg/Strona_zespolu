<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Galeria - Guns N' Roses</title>
    <link href="https://fonts.googleapis.com/css?family=Oswald|Roboto+Condensed&amp;subset=latin-ext" rel="stylesheet">
    <link rel="stylesheet" href="pliki/style1.css">
    <link rel="stylesheet" href="pliki/history_style.css">
</head>

<body>
    <nav>
        <ul>
            <li><a href="index.html">Strona główna</a></li>
            <li><a href="albums.html">Dyskografia</a></li>
            <li><a href="history.html">Historia</a></li>
            <li><a href="video.html">Teledyski</a></li>
            <li><a href="gallery.html">Galeria</a></li>
        </ul>
    </nav>
    <main>
        <div class="title">
            <h1>HISTORIA ZESPOŁU</h1>
        </div>
        <section>
            <div class="form">
                <h2>1985–1986: Formowanie zespołu:</h2>
                <p>W 1984 roku Tracii Guns (założyciel grupy L.A. Guns) mieszkał wspólnie z Izzym Stradlinem, grającym
                    wówczas w zespole Hollywood Rose. Gdy L.A. Guns potrzebował nowego wokalisty, Stradlin zaproponował
                    swojego kolegę z Hollywood Rose, Axla Rose’a. W marcu 1985 roku powstał nowy zespół o nazwie Guns N’
                    Roses, w skład którego wchodzili: wokalista Axl Rose, Izzy Stradlin, grający na gitarze rytmicznej,
                    oraz
                    członkowie L.A. Guns: gitarzysta Tracii Guns, basista Ole Beich, perkusista Rob Gardner. Nazwa
                    zespołu
                    jest połączeniem nazw dwóch poprzednich zespołów muzyków. Rozważano również nazwy Heads of Amazon i
                    AIDS. Po dwóch lub trzech koncertach Beicha zastąpił Duff McKagan. Tracii Guns odszedł z zespołu po
                    sprzeczce z Rose’em; jego miejsce zajął Slash, który wcześniej grał z Rose’em i Stradlinem w
                    Hollywood
                    Rose. Wkrótce zrezygnował Gardner, więc przyjęto też nowego perkusistę, Stevena Adlera, również
                    byłego
                    członka Hollywood Rose. Z kolei Slash, McKagan i Adler znali się z zespołu Road Crew.</p>
            </div>
            <div class="form">
                <h2>1987–1989: Wzrost popularności</h2>
                <p>21 lipca 1987 roku ukazał się w sprzedaży pierwszy album studyjny Guns N’ Roses zatytułowany Appetite
                    for
                    Destruction. W Stanach Zjednoczonych pierwszym singlem promującym album był „Welcome to the Jungle”,
                    do
                    którego ukazał się teledysk. Jako drugi singel w Stanach Zjednoczonych wydano „Sweet Child O’ Mine”,
                    balladę rockową, napisaną przez Rose’a dla swojej ówczesnej sympatii, Erin Everly. Powodzenie „Sweet
                    Child O’ Mine” sprawiło, że wydano ponownie singel „Welcome to the Jungle”, który tym razem zdobył
                    7.
                    miejsce w Stanach Zjednoczonych. W tym samym czasie ukazał się singel „Paradise City”, zdobywając 5.
                    miejsce w USA, podczas gdy album Appetite for Destruction na liście Billboard 200 zajął najwyższą
                    lokatę. Do 2008 roku sprzedano 30 mln egzemplarzy albumu na całym świecie, w tym 18 mln w Stanach
                    Zjednoczonych, co czyni go najlepiej sprzedającym się debiutanckim albumem wszech czasów w USA oraz
                    jedenastym albumem-bestsellerem w tym kraju.</p>
            </div>
            <div class="form">
                <h2>1990–1993: Międzynarodowy sukces i tarcia w zespole</h2>
                <p>W 1990 Guns N’ Roses rozpoczął w studiu pracę nad swoim najbardziej ambitnym jak do tej pory
                    przedsięwzięciem. Wkrótce potem Steven Adler został wyrzucony z zespołu za nadużywanie narkotyków.
                    Pozwolono mu wrócić dopiero po podpisaniu specjalnej umowy, w której zobowiązał się do rzucenia
                    nałogu. Podczas sesji nagraniowej „Civil War” Adler nie był jednak w stanie grać wystarczająco
                    dobrze i z tego powodu zarejestrowanie utworu zajęło blisko 30 podejść. Sam perkusista
                    utrzymywał, że jego niska forma spowodowana była lekami, które zażywał w ramach walki z
                    uzależnieniem. 11 lipca 1990 Adler został jeszcze raz wyrzucony z zespołu, tym razem definitywnie, a
                    później wytoczył mu proces, chcąc odzyskać prawa do utworów, których był współautorem.
                    Na stanowisko nowego perkusisty rozważano Martina Chambersa z The Pretenders oraz Adama Maplesa z
                    Sea Hags, ostatecznie jednak Adlera zastąpił Matt Sorum. W opinii Slasha Sorum uratował wówczas
                    zespół przed rozpadnięciem się. Kilka miesięcy wcześniej klawiszowiec Dizzy Reed został oficjalnym,
                    szóstym członkiem grupy. Gdy nagrano wystarczająco dużo materiału, albumy Use Your Illusion I i Use
                    Your Illusion II zostały wydane tego samego dnia. Zadebiutowały odpowiednio na 2. i 1. miejscu listy
                    magazynu Billboard, czego nie dokonał ani wcześniej, ani później (do 2004) żaden inny artysta.
                    Pierwszy album sprzedał się w liczbie 685 tys. egzemplarzy, natomiast drugi – 770 tys. egzemplarzy w
                    ciągu pierwszych tygodni obecności na rynku. Łączna sprzedaż obu albumów na świecie osiągnęła 35 mln
                    kopii, w tym 14 mln w Stanach Zjednoczonych.</p>
            </div>
            <div class="form">
                <h2>1994–1999: Odejścia i spadek aktywności</h2>
                <p>Z wywiadów z członkami zespołu wynika, że w latach 1994–1996 zaczynano sporadycznie tworzyć i
                    nagrywać nowy materiał. Slash twierdził, że większość nowych kompozycji to dzieła Rose’a, ten z
                    kolei utrzymywał, że był to przede wszystkim album Slasha, a jemu samemu pozwolono na bardzo
                    niewiele. Matt Sorum w 1996 powiedział, że zespół nagrał 7 utworów, 7 następnych było
                    niedokończonych, a nowy album miał docelowo składać się z 10–12 utworów i ukazać się wiosną 1997.
                    Sorum wspomniał też, że debiutancki album Slash’s Snakepit, It’s Five O’Clock Somewhere, mógł być
                    albumem Guns N’ Roses, ale Axl uważał, że nie jest dość dobry.</p>
            </div>
            <div class="form">
                <h2>1999–2011: Chinese Democracy</h2>
                <p>Nowy album Guns N’ Roses miał powstawać już w 1994. W 1997 pojawiły się pogłoski, że z zespołem
                    nagrywa Moby, a album będzie brzmiał zupełnie inaczej, niż dotychczasowe, z dużym wpływem muzyki
                    elektronicznej. W maju 1997 w produkcję zaangażował się Mike Clink, który współpracował z zespołem
                    przy wszystkich poprzednich albumach. W 1998 Moby’ego zastąpił Martin Glover, lecz postęp w
                    nagrywaniu był znikomy, wciąż nie było ani jednego ukończonego utworu. W lipcu 1998 dziennikarz Neil
                    Strauss napisał, że album z wpływami muzyki elektronicznej, nagrany w nowym składzie, ukazać się ma
                    w 1999. We wrześniu Glovera zastąpił Sean Beaven. W listopadzie 2002 zespół wyruszył w pierwszą od
                    1993 trasę koncertową po Ameryce Północnej, promując Chinese Democracy. Wspierali ich CKY i Mix
                    Master Mike. Pierwszy występ, w Vancouver, został jednak odwołany, ponieważ nie przybył Rose.
                    Menedżerowie zespołu tłumaczyli to problemami technicznymi samolotu. Wiadomość o anulowaniu koncertu
                    doprowadziła do zamieszek. Trasa spotkała się ze zróżnicowanym powodzeniem; bilety na niektóre
                    występy (szczególnie w dużych miastach, jak Nowy Jork) sprzedawały się w kilka minut, podczas gdy
                    zainteresowanie innymi było niskie. Po tym, jak w Filadelfii odwołano kolejny występ, a tłumy
                    publiczności znów wszczęły rozruchy, reszta trasy została skasowana. Rose nie wyjaśnił przyczyn, dla
                    których koncerty w Vancouver i Filadelfii się nie odbyły, tłumacząc później swoje milczenie
                    komplikacjami prawnymi. W 2012, w czasie kolejnego koncertu w Filadelfii, wokalista przeprosił za
                    zajścia sprzed lat. Zespół pozostawał bezczynny aż do maja 2004, kiedy miał zagrać na Rock in Rio
                    Lisboa. Do występu jednak nie doszło, ponieważ w marcu 2004 Buckethead zrezygnował z działalności w
                    zespole. W tym samym miesiącu wytwórnia Geffen zdecydowała się wydać album Greatest Hits, jako że
                    zespół nie zdołał nagrać żadnego nowego materiału od dziesięciu lat. Kompilacja powstała bez
                    wcześniejszego uzgodnienia z którymkolwiek członkiem zespołu, toteż Rose, Slash i McKagan pozwali
                    wytwórnię do sądu, który jednak odrzucił ich wniosek, a album uzyskał status potrójnej platynowej
                    płyty w Stanach Zjednoczonych. W 2005 wytwórnia Geffen usunęła Chinese Democracy ze swojej listy
                    albumów planowanych do wydania i wycofała przeznaczone na niego fundusze, uzasadniając to znacznym
                    przekroczeniem przez Rose’a budżetu. W tym samym czasie Merck Mercuriadis stwierdził, że album jest
                    bardzo bliski ukończenia. Zgodnie z raportem The New York Times z 2005, Rose miał wydać do tego
                    momentu 13 mln dolarów na Chinese Democracy. 14 lipca 2008 Harmonix Music Systems oficjalnie ogłosił
                    premierę nowego utworu z Chinese Democracy. W sierpniu magazyny Rolling Stone i Billboard
                    równocześnie poinformowały, że 25 listopada album ma się pojawić w sprzedaży wyłącznie w sieci Best
                    Buy. Informacje te potwierdzono 22 października we wspólnym oświadczeniu przedstawicieli zespołu,
                    Best Buy oraz Interscope Geffen A&M Records (z datą 23 listopada). Kilka dni przed oficjalną
                    premierą zespół umożliwił odsłuchanie całego albumu przez ich stronę w serwisie Myspace. Odtworzono
                    go 3 mln razy, ustanawiając tym samym rekord Myspace. Album Chinese Democracy został ostatecznie
                    wydany 22 listopada 2008 w Europie i Australii, 23 listopada 2008 w Ameryce Północnej i 24 listopada
                    w Wielkiej Brytanii. Koszty produkcji wyniosły 14 mln dolarów, czyniąc go najdroższym albumem
                    rockowym w historii muzyki. Zadebiutował na 3. miejscu listy Billboard 200 i generalnie spotkał się
                    z pozytywnymi recenzjami, choć sprzedaż była poniżej oczekiwań. Jeszcze przed wydaniem Chinese
                    Democracy pojawiały się sygnały o istnieniu dodatkowego materiału, który mógłby stać się następnym
                    albumem studyjnym. W wywiadzie udzielonym w 1999 stacji MTV Rose zdradził, że jego obecny zespół
                    nagrał wystarczająco wiele utworów, by wydać podwójny album. Podczas nieoficjalnej rozmowy z Rolling
                    Stone w lutym 2006 lider Guns N’ Roses powiedział, że dysponuje 32 niedokończonymi jeszcze
                    piosenkami. 6 lutego 2009 Rose w pierwszym od 9 lat oficjalnym wywiadzie dla magazynu Billboard
                    stwierdził, że nigdy nie zgodzi się na ponowną współpracę ze Slashem, za to jest otwarty na
                    możliwość powrotu McKagana i Stradlina. W 2009 Rose wszedł w konflikt z menedżerem z wytwórni
                    Geffen, Irvingiem Azoffem, który pozwał wokalistę do sądu, oskarżając go o pozbawienie udziału w
                    zyskach z koncertów. Z kolei Rose wytoczył menedżerowi własny proces, utrzymując, że ten celowo
                    doprowadził do słabej sprzedaży Chinese Democracy, by zmusić Guns N’ Roses do ponownego przyjęcia
                    muzyków, którzy brali udział w nagrywaniu wcześniejszych albumów. Proces zakończył się ugodą w 2011.
                    Na koncercie w Londynie 14 października 2010 po raz pierwszy od opuszczenia grupy z Guns N’ Roses
                    zagrał Duff McKagan. Wspólnie wykonano „You Could Be Mine”, „Nice Boys”, „Knockin’ on Heaven’s Door”
                    i „Patience”. Rose wyjaśnił publiczności, że przypadkiem spotkał byłego basistę zespołu w hotelu i
                    spontanicznie zapadła decyzja o jego udziale w koncercie. McKagan wystąpił później jeszcze z
                    zespołem na dwóch koncertach w Seattle w grudniu 2011, a dodatkowo jego własny zespół, Loaded,
                    otwierał występy Guns N’ Roses. 7 grudnia 2011 ogłoszono, że zespół w swoim „klasycznym składzie”
                    zostanie wprowadzony do Rock and Roll Hall of Fame. Na początku 2012 ogłoszono nową trasę
                    koncertową, obejmującą Stany Zjednoczone i Europę, zatytułowaną Up Close and Personal Tour. Znacząco
                    różniła się ona od poprzedniej – amerykańska część trasy odbywała się w małych klubach zamiast aren
                    i stadionów. Zrezygnowano też z fajerwerków. W 2012 DJ Ashba wyjawił w wywiadzie, że napisał około
                    12 nowych utworów, nagranych w formie dema i zasugerował, że mogłyby stać się materiałem na następny
                    album. 14 kwietnia 2012 byli członkowie Guns N’ Roses: Slash, Duff McKagan, Gilby Clarke, Steven
                    Adler i Matt Sorum spotkali się na uroczystości wprowadzenia do Rock and Roll Hall of Fame. Wspólnie
                    z grupą Alter Bridge wykonali „Mr. Brownstone”, „Sweet Child O’ Mine” i „Paradise City”. Nieobecnego
                    Rose’a zastąpił Myles Kennedy z zespołu Slasha. Kilka dni wcześniej Axl Rose opublikował adresowany
                    do fanów i do Rock and Roll Hall of Fame otwarty list, w którym zapowiedział, że nie pojawi się na
                    uroczystości. Po ceremonii wokalista wydał oświadczenie, w którym przeprosił miasto Cleveland (gdzie
                    uroczystość miała miejsce) i wyjaśnił powody swojej nieobecności – niejasne jego zdaniem kwestie
                    finansowe związane z Rock and Roll Hall of Fame oraz kryteria wyboru wykonawców. Z kolei Slash
                    stwierdził, że początkowo nikt z zaproszonych muzyków Guns N’ Roses nie chciał się tam pojawić. W
                    tym samym wywiadzie gitarzysta zapowiedział, że zespół już nigdy nie powróci w swoim pierwotnym
                    składzie.
                </p>
            </div>
            <div class="form">
                <h2>2012–2015: Up Close and Personal Tour</h2>
                <p>13 sierpnia 2012 zespół ogłosił, że zostanie rezydentem w The Joint w Las Vegas, obchodząc w ten
                    sposób 25-lecie wydania swojego debiutanckiego albumu, Appetite for Destruction i jednocześnie
                    czwartą rocznicę wydania Chinese Democracy pod hasłem Appetite for Democracy. 21 listopada 2012
                    występ w Las Vegas został zarejestrowany w 3D. Był on wyświetlany w teatrach w 2014, tuż przed
                    wydaniem jako Appetite for Democracy 3D (1 lipca 2014). W październiku 2012 Rose zapewnił, że
                    stworzenie nowego albumu nie zajmie tyle czasu, co Chinese Democracy. Powiedział, że nagrano już
                    wiele utworów i zespół musi wybrać najlepsze. W czerwcu 2014 Rose powiedział, że do momentu wydania
                    Chinese Democracy nagrano wiele nowych utworów, nad częścią z nich pracowano również później, a
                    ponadto zespół stworzył nowe kompozycje. Stwierdził również, że materiał ten będzie drugą połową
                    Chinese, a ponadto chciałby wydać album złożony z remiksów utworów z Chinese Democracy. W lipcu Reed
                    wspomniał, że nowy album jest bliski ukończenia i dotychczas powstałego materiału wystarczyłoby na
                    dwa albumy.</p>
            </div>
            <div class="form">
                <h2>Od 2016: Powrót McKagana i Slasha oraz pierwsza dziewczyna w zespole</h2>
                <p>13 sierpnia 2012 zespół ogłosił, że zostanie rezydentem w The Joint w Las Vegas, obchodząc w ten
                    sposób 25-lecie wydania swojego debiutanckiego albumu, Appetite for Destruction i jednocześnie
                    czwartą rocznicę wydania Chinese Democracy pod hasłem Appetite for Democracy. 21 listopada 2012
                    występ w Las Vegas został zarejestrowany w 3D. Był on wyświetlany w teatrach w 2014, tuż przed
                    wydaniem jako Appetite for Democracy 3D (1 lipca 2014). W październiku 2012 Rose zapewnił, że
                    stworzenie nowego albumu nie zajmie tyle czasu, co Chinese Democracy. Powiedział, że nagrano już
                    wiele utworów i zespół musi wybrać najlepsze. W czerwcu 2014 Rose powiedział, że do momentu wydania
                    Chinese Democracy nagrano wiele nowych utworów, nad częścią z nich pracowano również później, a
                    ponadto zespół stworzył nowe kompozycje. Stwierdził również, że materiał ten będzie drugą połową
                    Chinese, a ponadto chciałby wydać album złożony z remiksów utworów z Chinese Democracy. W lipcu Reed
                    wspomniał, że nowy album jest bliski ukończenia i dotychczas powstałego materiału wystarczyłoby na
                    dwa albumy. 27 lipca 2015 DJ Ashba opuścił zespół, jako powód podając chęć skupienia się na
                    obowiązkach rodzinnych i na zespole Sixx:A.M. Kilka dni później pojawiła się informacja, że Ron Thal
                    również nie jest już członkiem Guns N’ Roses, chociaż nie ogłosił tego oficjalnie ani gitarzysta,
                    ani zespół. Z powodów osobistych zrezygnował także Tommy Stinson, twierdząc, że nie jest w stanie
                    dłużej brać udziału w trasach koncertowych.
                    29 grudnia 2015 Billboard ogłosił, że Slash zamierza ponownie dołączyć do zespołu z okazji Coachella
                    Valley Music and Arts Festival w 2016. W następnym tygodniu Rose miał pojawić się w programie Jimmy
                    Kimmel Live! i rozmawiać o przyszłości grupy, ale występ ten został anulowany z powodu
                    „nieprzewidzianych okoliczności”. 4 stycznia 2016 pojawiła się oficjalna zapowiedź udziału Guns N’
                    Roses w Coachelli, a KROQ-FM podała, że Slash i Duff McKagan wracają do zespołu. Pierwsze
                    zaplanowane koncerty z tymi dwoma członkami „klasycznego” składu odbyły się 8 i 9 kwietnia 2016,
                    jednak już 1 kwietnia zespół zagrał niezapowiedziany koncert w Los Angeles. Podczas tego występu
                    Rose upadł i złamał nogę. Podczas późniejszych występów wokalista korzystał ze specjalnego,
                    podwyższonego siedziska, którego wcześniej w podobnych okolicznościach używał Dave Grohl. 6 czerwca
                    2016 zespół po raz pierwszy od 1990 roku zagrał ze Stevenem Adlerem, który wykonał z nimi dwa
                    utwory. Także w 2016 roku doszło do przełomu w historii grupy. Pierwszy raz do zespołu dołączyła
                    dziewczyna, która została nowym klawiszowcem i wokalistką wspierającą, to Melissa Reese.</p>
            </div>
        </section>
    </main>
    <footer>
        <a href="contact@guns.com">contact@guns.com</a>
    </footer>
</body>

</html>